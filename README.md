
 
MathTricks

Сотир и Гьозума най-после ни осъдиха за това, че използваме скромните им личности в
историите на нашите игри от много много години насам. Освен това, те вече са семейни (всеки
по отделно) и не им се занимава с игри. С други думи, вече са леко дърти и леко скучни.
Зебрин, обаче, обожава игрите! През последните 2 години, той влага цялата си енергия в две
занимания - „Аз мога – тук и сега“ и игри. Всички негови любими занимания включват дъска и
много логика (Зебрин е умен). В последните седмици все по-интересна му става математиката.
Нека помогнем на любимия ни Зебрин да я включи в своите игри като разработим интересна
бордова игра, наречена MathTricks.
"MathTricks" се играе от двама играчи върху дъска с размери (NxM), разделена на клетки
(играчите решават какъв да бъде размера на игралното поле в началото на играта).

Всеки играч разполага с един пул, който движи по игралното поле на всеки свой ход – една
клетка в произволна посока (хоризонтално, вертикално, диагонално). Всяка клетка на дъската
представлява една от следните математически операции:
• Събиране с число (напр. 5) – към натрупания до момента сбор на играча се прибавя
числото от клетката;
• Разлика с число (напр. -11) – от натрупания до момента сбор на играча се изважда
числото от клетката;
• Умножение с число (напр. х2) – натрупания до момента сбор на играча се умножава по
числото в клетката;
• Деление на число (напр. /2) – натрупания до момента сбор на играча се дели на числото в
клетката.
• 0 (нула) е валидно число в играта – може да бъде поставено на дъската както за
събиране, така и за умножение (на практика нулира натрупания сбор на играча до
момента)
С всеки ход, играчът прилага математическата операция, на която „стъпва“, като по този начин
променя общия сбор, който е натрупал до момента.
Задължителни условия за игралната дъска:
• Игралната дъска е поне 4х4 полета;
• Игралната дъска може да бъде правоъгълна;

• Игралната дъска е различна за всяка игра, която се стартира;
• Двамата играчи стартират играта от позиции 0,0 и N,M.
o Зад тези две клетки стои числото 0.

Ограничения за ходове:
• Играч не може да премести пула си извън игралното поле;
• Играч не може да премести пула си в несъседна клетка;
• Играч не може да постави пула си върху клетка, през която вече е преминал пул (на
който и да е играч).
Победител:
• Играта печели играчът, който в края на играта е събрал по-голям сбор от своя
противник.
o Правилото важи дори играчът с по-висок сбор да бъде „затворен“ от
противника си и с това играта да приключи.

Край на играта:
• Играта приключва когато някой от играчите няма валиден ход за местене на пула си при
свой ход.
Gameplay:
• Начален вход за програмата са две цели положителни числа, определящи размера на
игралната дъска (NxM);
• На всеки ход вашата програма очаква да получи координати на клетка, на която играчът
премества своя пул;
Ходовете се редуват докато играч остане без възможност да стъпи на нова клетка.
Предложения за трупане на бонус точки:
• Генериране на игрална дъска, на която присъстват:
o поне едно положително число (операция събиране);
o поне едно отрицателно число (операция изваждане);
o поне една специална клетка за умножение с 0;
o поне една специална клетка за умножение с 2;
o поне една специална клетка за деление на 2.
• Игралната дъска дава еднакъв спортен шанс за победа на двамата играчи;
• Игралната дъска се генерира с добри логически решения (напр. по-големи дъски
включват и клетки с по-висок множител, напр. х3, х4);
• Имплементация на класиране, победител в серия игри (2 от 3, 3 от 5).

Легенда:
Син фон бележи клетките, през които е минал играч 1. Зелен фон бележи клетките, през които е
минал играч 2. Светло син маркер бележи клетката, на която се намира пула на играч 1. Жълт
маркер бележи клетката, на която се намира пула на играч 2.